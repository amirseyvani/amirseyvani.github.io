---
layout: post
title: Introduction to Technology Management
---

ااگر براتون سواله که چرا سایپا و ایران خودرو خوب ماشین نمی‌سازن باید بهتون بگم که یکی از جواب‌هاش تو بخش تکنولوژیه. یعنی اتفاقی که میفته اینجا مدیریت تکنولوژی‌ه که بین مثلاً پژو و ایران خودرو منتقل می‌شه و این مثلاً یکی از مهم‌ترین مثال‌ها برای پروژه‌های مدیریت تکنولوژی‌‌ه.
کلاً ایده‌ی این حوزه‌ی مدیریتی اینه که تکنولوژی اصلاً چی هست، چجوری ایجاد میشه، و به چه شکل از اون توی سازمان استفاده می‌شه. هدف غایی اینه که بتونیم تکنولوژی رو پیش‌بینی کنیم، یا خودمون بسازیم‌ش یا ازجایی بیاریم‌ش و اون رو تو شرکت به صورت مناسب جاری و ساری بکنیم، آینده‌ی شرکت رو هم در نظر داشته باشیم تا با اومدن تکنولوژی‌های جدید و ایجاد بازارهای جدید از بین نریم. یادگیری رو در شرکت بتونیم بالا ببریم و به صورت بهینه‌ از تکنولوژی برای خلق ارزش استفاده کنیم. مباحثی مثل پتنت‌ها و ارزش‌گذاری دارایی‌های فکری (مثلاً بتونیم یه تکنولوژی رو قیمت‌گذاری کنیم و بفروشیم یا بخریم) و این چیزها هم توی حیطه‌ی مدیریت تکنولوژی قرار می‌گیره. یا مثلاً مدیریت کنیم که چه تکنولوژی‌ای رو توی شرکت بخریم یا چی رو با تحقیق و توسعه به دست بیاریم و هر کدوم رو چجوری انجام بدیم. با توجه به این هم که الان شرکت‌ها اکثراً به سمت تکنولوژی‌پایه بودن حرکت کردن مدیریت چرخه تکنولوژی و یادگیری اون خیلی اهمیت پیدا می‌کنه. 
یه مقدار از کارهایی که تو این حوزه انجام می‌‌شه تو زمینه‌ی سیاست‌گذاری‌ در سطح حاکمیتی‌ه که بعضی نهادها مثل معاونت علمی ریاست جمهوری، سازمان سیاست‌گذاری علم و فناوری و از این دست جاها کلاً سیاست‌‍‌گذاری می‌کنن برای طراحی نقشه جامع علمی که یه جورایی نقش هدایتی ومسیر سازی آینده‌ی علمی کشور رو داره و یا صندوق‌هایی مثل صندوق نوآوری و شکوفایی که بازوی سرمایه‌گذاری علمی فناوری کشوره. یعنی بخش‌های سیاست‌گذاری کار این رو دارن که ببینن اولاً چه تکنولوژی‌هایی ضروری و مفیده برای آینده‌ی کشور و مسیر رو جوری بچینند تا این محقق بشه و یه جاهایی مثل معاونت علمی نقش تسهیل ارتباط بین صنعت و دانش‌گاه رو هم انجام می‌دن تا این اتفاقات سریع‌تر و به‌تر بیفته.
آینده‌ی کاری علاوه بر مواردی عمومی‌ای که با داشتن MBA می‌تونید داشته باشید، اساتید لینک‌های قوی‌ای با مراکز سیاست‌گذاری دارن که می‌شه خیلی خوب تو این حوزه‌ها کار کرد. توی بخش‌هایی مثل نفت و گاز و بخش‌های دیگه‌ی استراتژیک تکنولوژی‌های نویی وجود دارن که خب چون اهمیت استراتژیک داره از هم‌چون جاهایی پیگیری و حمایت می‌شه. 
رنج رتبه قبولي پارسال علامه تو گرايش فناوری، بين 190تا 260، از سهميه آزاد، بود.
درسهای تخصصی این گرایش:
•	مدیریت فناوری و نوآوری: این درس به صورت کلی در مورد این‌‌ه که تکنولوژی تعریف‌ش چیه، به آینده‌نگاری و شیوه‌های اون می‌پردازه، در مورد پتنت‌ها حرف می‌زنه و آشنایی کلی در مورد کسب‌وکارهای تکنولوژی محور و چگونگی ایجاد و ارتباط اون‌ها با کسب‌وکارهای بزرگ هم می‌پردازه.
این درس برای ما، توسط دکتر طباطباییان ارایه شد و اینده نگاری و roadmap و بوم کسب و کار و چرخه نواوری را اموزش خواهید دیدیم و تعدادی بازدید هم از ستاد نانو و پژوهشکده مطالعات فناوری و مرکز سیاستگذاری فناوری و چند مرکز دیگه رو داشتیم و پروژه پایانی طرح یک بوم کسب و کار بودش.
•	انتقال فناوری: در مورد شیوه‌های انتقال یه تکنولوژی‌ه که از R&D تا لیسانس و جوینت ونچر رو شامل می‌شه و به ماهیت هر کدوم از این روش‌ها می‌پردازه.
•	مدیریت استراتژیک فناوری: چون ذاتاً گرایش با گرایش استراتژی نزدیک‌ه این که به لحاظ استراتژیک برای تکنولوژی توی سازمان چه تمهیداتی اندیشیده بشه هم مهمه.
•	ارزیابی و پیش‌بینی فناوری: هر فناوری‌ای یه دوره‌ی عمری داره و باید نحوه‌ی به وجود اومدن‌ش، آینده‌ش و تغییرات‌ش رو بشه مطالعه و بررسی کرد.

اساتید:
•	دکتر طباطباییان : یکی از اساتید برجسته دانشگاه علامه طباطبایی هستند که رئیس شورای یاستگذاری انجمن مدیریت فناوری ایران هستند و رئیس پژوهشکده مطالعات فناوری هم هستند. دکتری مدیریت تولید و عملیات دارند و ارشد در رشته مهندسی صنایع و کارشناسی در رشته مهندسی برق قدرت تحصیل کرده اند .
•	دکتر نقی زاده : یکی از اساتید خوب علامه هستند که به بهترین نحو ممکن انتقال فناوری را تدریس می کنند و دکتری در رشته مدیریت تکنولوژی در دانشگاه علامه تحصیل کرده و کارشناسی ارشد هم در رشته مدیریت تکنولوژی تحصیل کرده اند. ایشون معاون مرکز رشد دانشگاه علامه هستند و یک شرکت مشاوره مدیریت هم دارند.
•	دکتر الیاسی: معاون دکتر ستاری هستن توی معاونت علمی و به لحاظ پروژه‌های عملی فناوری خیلی باتجربه هستن.
•	دکتر قاضی نوری: معاونت دکتر ناظمی رو توی وزارت ICT دارن و رئیس مرکز رشد دانشگاه هم هستن.
